---
title: "[PL] [Dziennik Insidera] Windows 10 Insider Preview Build 16251"
categories:
    - Krótko
tags:
    - PL Post
---
![[PL] [Dziennik Insidera] Windows 10 Insider Preview Build 16251](/assets/images/posts/dziennik-insidera-windows-10-insider-preview-build-16251/top.jpg)[Dziennik Insidera] Windows 10 Insider Preview Build 16251

Cześć!

Pierwszy, z nie wiadomo ilu wpisów. Ichniejsza ilość jest uzależniona od naszej kochanej firmy Microsoft…

A teraz do rzeczy, czym będzie Dziennik Insidera?

Od długiego czasu uczestniczę w programie Windows Insider i lubię testować nowe funkcje, które później pojawią się w systemie Windows 10. Ba, nawet pamiętam, że testowałem pierwsze wersje Windowsa 10, które wyszły na rynek. Na moim starym tablecie GoClever 1010 Insignia.

Tak, więc postanowiłem, że w momencie wypuszczenia nowej wersji opiszę najbardziej przydatne dla mnie funkcje jak to działa w praktyce.

Wiecie, niby takie copy&paste z bloga Windows Insider, ale z rzeczami opisanymi w praktyce.

Więc, zacznijmy od wersji o numerze 16251, która wyszła dziś do FastRingu.

* Jakiś czas temu na konferencji MS ogłosił szerszą współpracę pomiędzy naszymi telefonami a komputerem. W skrócie ma wyglądać to tak, że zaczynamy pracę np. na telefonie a kończymy ją za chwilę na komputerze doczytując daną stronę WWW albo pisząc emaila. Ciekawe rozwiązanie. Dziś otrzymaliśmy zalążek tej funkcji, czyli: połączenie naszego telefonu z systemem Android lub iOS w celu wrzucenia stron WWW od razu na swojego Windowsa stacjonarnego lub do doczytania na później. W praktyce to działa i jest bardzo wygodne. Już widzę, że mój tablet wróci w ruch. Będzie akurat do czytania. Zjedźcie trochę niżej to pokażę wam krok po kroku jak to włączyć.
* Bezpośrednio wyświetlane wyniki wyszukiwania z Binga bez otwierania przeglądarki. OOO tak! Można poprzez Cortanę (wymagany oczywiście jeden z regionów, gdzie Cortana jest dostępna) wyświetlić wynik wyszukiwania. Dla przykładu, podrzucę wam screen z wyszukiwania mojego bloga.:
![[PL] [Dziennik Insidera] Windows 10 Insider Preview Build 16251](/assets/images/posts/dziennik-insidera-windows-10-insider-preview-build-16251/01.jpg)
* Głosowe sterowanie komputer – tutaj też już mamy zalążek, bo w końcu możemy zrestartować / wyłączyć / wylogować się lub zablokować swój komputer za pomocą Cortany.
![[PL] [Dziennik Insidera] Windows 10 Insider Preview Build 16251](/assets/images/posts/dziennik-insidera-windows-10-insider-preview-build-16251/02.jpg)

A z błędów najbardziej mnie wkurzających – nadal nie naprawili wyświetlania statusu baterii na moim laptopie 🙁

No i obiecana cała instrukcja w jaki sposób możemy włączyć opcję z punktu pierwszego.

Po aktualizacji w Settings pojawi nam się nowa ikona: Phone. Nie musimy jej na razie włączać, chociaż Microsoft tak sugeruje. Ja polecam natomiast od razu wejść do sklepu np. Play i wyszukać aplikację: Microsoft Apps

![[PL] [Dziennik Insidera] Windows 10 Insider Preview Build 16251](/assets/images/posts/dziennik-insidera-windows-10-insider-preview-build-16251/03.png)

Po instalacji niestety nie wyskoczy nam żadna informacja o logowaniu się oraz jak działa ta funkcja. Co prawda możemy wejść w opcję For Windows Insiders, ale nic ciekawego tam nie znajdziemy.

Teraz najciekawsza część. Otwieramy Chrome i wybieramy udostępniane.. I z tego menu wybieramy: Continue on PC jak na poniższym screenie:

![[PL] [Dziennik Insidera] Windows 10 Insider Preview Build 16251](/assets/images/posts/dziennik-insidera-windows-10-insider-preview-build-16251/08.png)

I tutaj nam wyskoczy najlepsza opcja.. Którą wybierzecie, to pojawi się i tak opcja, że musimy nadać uprawienia do aplikacji. No bo skąd mamy wiedzieć, którego konta system ma używać?

![[PL] [Dziennik Insidera] Windows 10 Insider Preview Build 16251](/assets/images/posts/dziennik-insidera-windows-10-insider-preview-build-16251/09.png)

Dopiero po poprawnym zalogowaniu się system pokaże nam listę dostępnych urządzeń, która w moim wypadku wygląda następująco:

![[PL] [Dziennik Insidera] Windows 10 Insider Preview Build 16251](/assets/images/posts/dziennik-insidera-windows-10-insider-preview-build-16251/10.png)

No i ze wstępnych ustawień było by na tyle.. Możemy przejść do fajniejszych rzeczy.
Jeżeli wybierzemy opcję Continue now, to na danym sprzęcie, który wybierzemy z listy odpali nam sie Microsoft Edge i możemy kontyuować czytanie.
A jeżeli wybierzemy Continue later, to w menu powiadomień na komputerze pojawi nam się coś takiego:

![[PL] [Dziennik Insidera] Windows 10 Insider Preview Build 16251](/assets/images/posts/dziennik-insidera-windows-10-insider-preview-build-16251/11.png)

I to na tyle! Mała opcja, a ile radości mi sprawiła.

Poza tym – po uaktywnieniu tej opcji jak wejdziecie w Phone na swoim komputerze to zobaczycie listę aktywnych telefonów. U mnie wygląda to tak:

![[PL] [Dziennik Insidera] Windows 10 Insider Preview Build 16251](/assets/images/posts/dziennik-insidera-windows-10-insider-preview-build-16251/12.png)

Mam nadzieję, że to przywróci mój tablet do życia.
