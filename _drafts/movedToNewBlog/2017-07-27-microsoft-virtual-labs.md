---
title: "[PL] Microsoft Virtual Labs"
categories:
    - Krótko
tags:
    - PL Post
---
![[PL] Microsoft Virtual Labs](/assets/images/posts/microsoft-virtual-labs/top.jpg)Microsoft Virtual Labs

Uczenie się nowych rzeczy jak i poznawanie jest trudne pod jednym względem: zawsze trzeba mieć do tego warunki.

Zainstalowanie PowerShella i przetestowanie jak można zarządzać z jego poziomu Office365 nie jest trudne, bo każdy z nas ma pakiet PowerShella i jedyne co należy zrobić to czasem doinstalować pakiet.

Jednak możemy znaleźć trudniejsze rzeczy do nauki, np. zarządzanie Skype for Business w środowisku hybrydowym. Takich przykładów można przytaczać sporo, ten wpis nie jest od tego.

Pomysł na ten wpis powstał długi czas temu, jednak nigdy nie było czasu, aby do tego przysiąść. A z racji tego, że niedawno kolega Michał Furmankiewicz ( https://architektwchmurze.pl/ ) podrzucił link na fejsie do tego zagadnienia postanowiłem opisać to na blogu dla potomnych, co by nie zniknęło w czeluściach linków Fejsowych: https://www.facebook.com/groups/azureugpl/permalink/1450827455003484/

Ogólnie mówiąc, Microsoft dostarcza nam kompletne środowisko w którym możemy przejść krok po kroku daną czynność.

Ja ostatnio np. zrobiłem sobie szybki kurs (poszukać jakiegoś i szybko przejść). Jest to na tyle dobre, że tak jak napisałem mamy kompletne środowisko i tak na prawdę jedyne czego potrzebujemy to przeglądarka, otwarte porty 80 i 443 (99,999999% internautów ma je otwarte), szybkie łącze Internetowe oraz klienta RDP.

A jak wygląda takie szkolenie w praktyce? Wchodzimy na adres: https://www.microsoft.com/handsonlabs/SelfPacedLabs i logujemy się na swoje konto Microsoft, przeglądamy katalog szkoleń.. I po tym klikamy na View Details… I uruchamiamy szkolenie.

Dla przykładu może pokażę w jaki sposób wygląda szkolenie: Configuring a Skype for Business Server Hybrid Environment and Configuring Federation with Office 365

Po uruchomieniu czeka na nas taki widok:

![[PL] Microsoft Virtual Labs](/assets/images/posts/microsoft-virtual-labs/01.png)

I.. Ten najważniejszy, czyli ten:

![[PL] Microsoft Virtual Labs](/assets/images/posts/microsoft-virtual-labs/02.jpg)

Na pierwszym ekranie możecie zobaczyć kilka interesujących informacji.

Opis szkolenia

* Po prawej stronie jest lista zadań do wykonania
* Na dole są informacje co należy wykonać w danym kroku
* Również po prawej stronie wybierając Machines możemy przełączyć się na inne maszyny, które są dostępne w tym labie.
* Tak samo, z górnego menu możemy wybrać maszynę do której jesteśmy podłączeni

Ogólnie mówiąc – wszystko działa sprawnie i bez problemu. Wiem na pewno, że spędzę tam trochę czasu ucząc się nowych rzeczy.
