---
title: "[PL] Amazon Echo Dot 2!"
categories:
    - Other
tags:
    - Alexa
    - PL Post

header-img: "/assets/images/posts/2018/amazon-echo-dot-2-xiaomi/top.jpg"
subtitle:   "[PL] Amazon Echo Dot 2!"
---
![[PL] Amazon Echo Dot 2!](/assets/images/posts/2018/amazon-echo-dot-2-xiaomi/top.jpg)Amazon Echo Dot 2!

Przez długi czas miałem takie małe marzenie, aby móc kupić asystenta głosowego do swojego mieszkania. Czytałem na ten temat całkiem dużo i w końcu zdecydowałem się na zakup produktu firmy Amazon – Echo Dot 2gen.

Czym jest to urządzenie? Dla mnie jest to odtwarzacz z wbudowanymi mikrofonami do słuchania poleceń z możliwością podłączenia do sieci Wi-Fi oraz Bluetooth i wyjściem Jack 3,5mm.

Echo Dot do pracy wymaga ciągłego podłączenia do sieci Internetowej, aby móc rozpoznawać wydawane przez nas polecenia. Urządzenie aktywujemy najbardziej popularnym słowem, czyli Alexa. Mamy do wyboru jeszcze inne słowa: Amazon, Echo, Computer.

Niestety, jak to spora część produktów Amazona  w Polsce nie jest oficjalnie wspierany czyli nie mamy do wyboru języka Polskiego, aby móc nim sterować. Plus jest taki, że mamy możliwość kupna go z polskiej dystrybucji w wielu sklepach. Ja swojego kupiłem w sklepie X-Kom.pl za kwotę 199 zł.

Początkowa konfiguracja naszego urządzenia jest banalnie prosta. Wszystko sprowadza się do podłączenia do zasilania i zainstalowania aplikacji Alexa na naszym telefonie, która jest dostępna na platformy AppStore od Apple jak i Google Play na Android.

Po zainstalowaniu aplikacji należy zalogować się do swojego konta Amazon do którego przypiszemy urządzenie i rozpocząć proces dodawania asystenta. Mamy do wyboru kilka rodzai urządzeń: Echo, Echo Dot, Echo Plus, Tap jak i Echo Connect. Ja wybrałem oczywiście Echo Dot.

![[PL] Amazon Echo Dot 2!](/assets/images/posts/2018/amazon-echo-dot-2/01.png)

Dalszą konfigurację możemy przeprowadzić tylko w momencie gdy na urządzeniu będzie się świeciło pomarańczowe światło. Dopiero teraz możemy podłączyć się do sieci Wi-Fi, która nadaje Alexa. Po poprawnym podłączeniu powinniśmy uzyskać poniższy komunikat:

![[PL] Amazon Echo Dot 2!](/assets/images/posts/2018/amazon-echo-dot-2/02.png)

Przedostatnim krokiem, który musimy wykonać jest sparowanie naszego urządzenia z naszą istniejącą siecią Wi-Fi, aby asystent miał stałe połączenie z Internetem.

![[PL] Amazon Echo Dot 2!](/assets/images/posts/2018/amazon-echo-dot-2/03.png)

Po podaniu swoich danych osobowych możemy w pełni zacząć pracę z naszą Alexą.

Echo Dot działa – odpowie nam na pytania o dzień, godzinę, pogodę, spróbuje zaśpiewać wam piosenkę, ale tak na prawdę to nie zrobi nic interesującego.

Od tego, aby mogła robić coś interesującego są tak zwane Skillsy o których przeczytacie w kolejnych wpisach.
