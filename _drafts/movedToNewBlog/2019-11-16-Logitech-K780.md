---
title: "[PL] Logitech K780 - klawiatura multiplatformowa"
categories:
    - Recenzje
tags:
    - Logitech K780
    - Recenzje
    - Reviews
    - PL post
---
!["[PL] Logitech K780 - klawiatura multiplatformowa"](/assets/images/posts/Logitech-K780/Top.jpg)"One Ring to rule them all"

Długo się zastanawiałem w jaki sposób napisać ten artykuł.

Klawiatur w swoim życiu już trochę przetestowałem, ba nawet ostatnio opisywałem dla Was Logitecha G613, którego całą recenzję możecie przeczytać [tutaj](https://dzejzibloguje.pl/2018/11/07/test-klawiatury-logitech-g613/). Była to klawiatura mechaniczna przeznaczona dla graczy, jednakże ja postanowiłem podejść do tematu bardzo niestandardowo i sprawdzić jak się sprawdzi podczas codziennej pracy. Po długich testach uznałem, że jest ona bardzo dobrym kandydatem do zakupu, głównie dzięki podkładce na nadgarski, która bardzo mocno ułatwiała pracę.

Jednak co ciekawsze, od ponad pół roku muszę dbać o ciszę w domu, szczególnie podczas wieczornej pracy. Wiecie, dziecko i te sprawy. I jako drugie urządzenie do codziennej pracy wpadł mi tablet. Surface 3 lub też Lenovo z Androidem zależnie od potrzeb.

Od kolejnych dwóch miesięcy jest także trzecie urządzenie, które służy mi do testowania deploymentów Windowsa, ale także za serwer do pracy, czyli wspominamy wcześniej na moim blogu [HP Prodesk 600 G2 Mini](https://www.piesik.me/2019/08/24/New-Device-in-my-lab/).

Reasumując, pracuję na laptopie, który ma podłączony zewnętrzny monitor i sam leży z boku, na przodzie tablet, a trzecie urządzenie leży obok monitora gotowe do pracy. Powinienem posiadać trzy klawiatury, prawda? Nic z tych rzeczy!

Z pomocą przyszła firma **Logitech**, która dostarczyła do testów klawiaturę ***K780***, która jest dla mnie wymarzoną klawiaturą, ponieważ posiada wszystkie funkcjonalności, których wymagam do codziennej pracy.

!["[PL] Logitech K780 - klawiatura multiplatformowa"](/assets/images/posts/Logitech-K780/Pic01.jpg)

Według oficjalnego sklepu kosztuje ona 479 zł, możemy ją jednak już kupić za około 380 zł, a nawet za połowę ceny startowej na znanym portalu aukcyjnym. Czy to dużo? Biorąc pod uwagę jej zalety uważam, że jest to bardzo dobra cena.

A o jakich zaletach mówimy? Producent punktuje je w sposób następujący:

* Pisanie i przełączanie między urządzeniami
* Pełnowymiarowa, cicha i w pełni wyposażona klawiatura
* Zintegrowana gumowa podstawka przytrzymuje urządzenia mobilne
* Niezawodna i bezproblemowa

Takimi czterema sloganami opisuje ją producent, a jak ja ją opiszę?

* Bardzo szybkie przełączanie między urządzeniami
* Posiada blok numeryczny oraz klawisze funkcyjne
* Podstawka, która bez problemu utrzymuje Surface 3 Pro jak i tablet z Androidem
* Wytrzymała, dobrze wykonana jak i ekonomiczna

Chciałbym się skupić najpierw na tych czterech zaletach podanych przez producenta.

## Bardzo szybkie przełączanie między urządzeniami

Tak jak wcześniej napisałem, K780 współpracuje u mnie w domu z trzema urządzeniami: laptopem, tabletem jak i komputerem HP.

Aby się przełączyć na inne urządzenie, wystarczy jeden klik przycisku od **1** do **3** na górze na klawiatury i już możemy pracować na telefonie komórkowym. Całość przełączenia trwa około sekundy, więc nie zdążymy się nawet podrapać po nosie, a już jesteśmy gotowi do dalszej pracy.

!["[PL] Logitech K780 - klawiatura multiplatformowa"](/assets/images/posts/Logitech-K780/Pic04.jpg)

Powyższe przyciski odpowiadają przyciskom F1-F3, w związku z czym mamy możliwość konfiguracji przełączania z klawiszem FN, czyli funkcyjnym lub bezpośrednio jednym klawiszem.

Jeżeli chodzi o możliwości połączenia to możemy skorzystać z Bluetooth lub też co ważne - z technologii Logitech Unifing.

Czym jest **Logitech Unyfing**? Producent pisze o tej technologi w następujący sposób:

> JEDEN ODBIORNIK — SZEŚĆ URZĄDZEŃ
>
> Podłącz nawet sześć zgodnych klawiatur lub myszy do jednego komputera za pomocą jednego odbiornika Unifying — bez konieczności użycia wielu odbiorników USB.
>
> Źródło: [Strona producenta](https://www.logitech.com/pl-pl/product/unifying-receiver-usb)

W skrócie? Mamy jeden odbiornik, ale za pomocą tego jednego odbiornika podłączymy dla przykładu dwie klawiatury. Jedną cichą, na pracę w nocy oraz drugą gamingową - do grania. A i nie zapomnijmy jeszcze o myszce. To wszystko z użyciem jednego odbiornika wpinanego do portu USB.

!["[PL] Logitech K780 - klawiatura multiplatformowa"](/assets/images/posts/Logitech-K780/Pic05.jpg)


Kolejny plus jest taki, że w przypadku zgubienia odbiornika nic się nie stanie, po prostu kupujemy nowy i parujemy ponownie urządzenia.

W testowanym przeze mnie rozwiązaniu wyglądało to tak, że tablet jak i laptop były połączone przez Bluetooth, natomiast HP za pomocą odbiornika i wszystko działało bez najmniejszego problemu przez ponad dwa miesiące.

## Pełnowymiarowa i cicha

Tak, to prawda. Klawiatura jest bardzo cicha, słychać jedynie miarowe stukanie. Nie mogę złego słowa powiedzieć o kulturze pracy. Natomiast pełnowymiarowość polega na tym, że posiadamy do użycia blok numeryczny. Czy to dobrze czy źle? Zależnie od tego, kto w jaki sposób pracuje. Czasem ten blok mi się przydaje, a wychodzę z założenia, że lepiej go mieć niż nie mieć.

Jedyne do czego mogę się przyczepić to brak przycisków typu Home, up, down, print-screen etc. Często ich używam podczas pisania. Więc... Pełnowymiarowość niepełną parą.

!["[PL] Logitech K780 - klawiatura multiplatformowa"](/assets/images/posts/Logitech-K780/Pic04.jpg)

Co do przycisku PrntScrn, jest on połączony z przyciskiem Delete, więc wykonanie zrzutu ekranu polega na wciśnięciu FN + Del. Można się przyzwyczaić.

## Podstawka, która bez problemu utrzymuje Surface 3 Pro jak i tablet z Androidem

Cóż, oto kolejna prawda sprzedana nam przez producenta. Wbudowana przystawka zapewnia nam pewny uchwyt zamontowanych tam urządzeń. Nie miałem problemu zarówno z 12,5' Surface 3 Pro, jak i 8' tabletem z Androidem nie mówiąc już o tym, że lądowały tam nawet telefony, aby były pod ręką. Jest ona wykonana z gumopodobnego materiału, który powoduje, że sprzęt sie po prostu nie ślizga, a dzięki odpowiedniemu profilowi jest on zamontowany pod odpowiednim kątem.

!["[PL] Logitech K780 - klawiatura multiplatformowa"](/assets/images/posts/Logitech-K780/Pic02.jpg)

## Wytrzymała, dobrze wykonana jak i ekonomiczna

Ekonomiczna? Zgadza się. Mając ją dwa miesiące, czasem pracując na niej godzinnę dziennie, czasem 10 godzin, mam nadal 100% baterii. Zapewne mogę się zgodzić z tymi 24 miesiącami wytrzymałości.

Sprzęt jest dobrze wykonany, połączenie jasnego koloru na podstawce, ciemnego koloru całej klawiatury i białych napisów dobrze się prezentuje. Dzięki temu, że mamy do dyspozycję podstawkę jest ciężka i nie ślizga się po biurku. Trzyma się stabilnie w miejscu, gdzie jest położona. Jest to również zasługa czterech gumowych gumek, które utrzymują odległość około 1mm od naszego biurka.

!["[PL] Logitech K780 - klawiatura multiplatformowa"](/assets/images/posts/Logitech-K780/Pic03.jpg)

Nie mogę powiedzieć złego słowa na jakość wykonania.

## Klawisze multimedialne

Są, a owszem. Powiedziałbym nawet, że bardzo dobrze dobrane. Mamy do wyboru przycisk otwierania nowego okna przeglądarki / powrotu do strony startowej, otworzenia menu kontekstowego, sterowania multimediami oraz wyszukiwarki w systemie Windows. W skrócie - wszystko to, co potrzebne do wygodnej pracy. Skłamałbym, gdybym powiedział, że ich nie używałem zbyt często.

## Oprogramowanie Logitech Options

Oprogramowanie, które używamy do konfiguracji klawiatury jest wisienką na torcie. Zobaczcie jak wygląda główny ekran aplikacji **Logitech Options**:

!["[PL] Logitech K780 - klawiatura multiplatformowa"](/assets/images/posts/Logitech-K780/01.png)

Natomiast w zakładce Easy-Switch możemy zobaczyć jakie urządzenia mamy podpięte pod naszą klawiaturę:

!["[PL] Logitech K780 - klawiatura multiplatformowa"](/assets/images/posts/Logitech-K780/02.png)

Co jest dobre w tym oprogramowaniu to to, że możemy stworzyć swoje konto, dzięki czemu ustawienia będą kopiowane na serwer i po reinstalacji systemu / lub też zalogowaniu się na nowym systemie, będziemy mogli w szybki sposób rozpocząć pracę z naszym urządzeniem.

Trzy klawisze, F4 - F6 są konfigurowalne i możemy pod nie podstawić własne akcje:

!["[PL] Logitech K780 - klawiatura multiplatformowa"](/assets/images/posts/Logitech-K780/03.png)

Jeżeli chodzi o dołączone oprogramowanie, to jestem bardzo zadowolony choćby z opcji możliwości włączenia jednym klawiszem Action Center z wszystkimi powiadomieniami.

## Wrażenia ogólne

Sprzęt pierwsza klasa, nie ma dla mnie wad. No, może prócz ceny, ale uważam, że jest w pełni odpowiednia widząc zalety tego urządzenia.

Możliwość połączenia trzech urządzeń, długosć pracy na baterii, wygoda pracy, wielkość (idelna na małe biurko), to, że jest cicha... Brak mi tylko jednej rzeczy, której niestety producent nie mógłby umieścić ze względu na wysokość urządzenia, czyli podstawki pod nadgarski.

!["[PL] Logitech K780 - klawiatura multiplatformowa"](/assets/images/posts/Logitech-K780/Pic06.jpg)

Co bardzo mi się podobało to na pewno synchronizacja ustawień pomiędzy urządzeniami w przypadku posiadania konta, a także to, że konfiguracja Unyfing była bajecznie prosta.

Pracując z klawiaturą **K780** serio zacząłem się zastanawiawiać, czy by nie kupić kolejnego urządzenia od tej firmy, czyli dla przykładu: myszki MX Anywhere 2S, która także posiada możliwość połączenia z trzema urządzeniami.

Wyobrażacie sobie taką wygodę działania? Bo ja tak. 

Podczas tych dwóch miesięcy pracy z klawiaturą nie zauważyłem wad, które by wpłynęły na moją ocenę. Oczywiście, nie jestem "szpecjalistą". Jestem osobą, która codziennnie pracowała na tym urządzeniu. Pisała posty na bloga, coś tam programowała. Nie grała, co to to nie... 

Więc.

## Jeżeli szukacie klawiatury, która obsłuży wam trzy dwa lub trzy urządzenia w domu to z całym sercem polecam K780

Trochę pieniędzy za nią zapłacicie, ale... Czy nie warto czasem dopłacić za komfort pracy? Płacimy grube pieniądze za monitory, komputery a o klawiaturach się zapomina.

Powodzenia w zakupach!
