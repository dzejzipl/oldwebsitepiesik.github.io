---
title: "[PL] Amazon Echo Dot 2 – Spotify"
categories:
    - Other
tags:
    - Alexa
    - PL Post

header-img: "/assets/images/posts/2018/amazon-echo-dot-2-xiaomi/top.jpg"
subtitle:   "[PL] Amazon Echo Dot 2 – Spotify"
---
![[PL] Amazon Echo Dot 2 – Spotify](/assets/images/posts/2018/amazon-echo-dot-2-xiaomi/top.jpg)Amazon Echo Dot 2 – Spotify

Chciałbym wam dziś przedstawić drugi artykuł z serii o Amazon Echo Dot 2, czyli w popularnie zwanej Alexie.

Muzyka towarzyszy nam praktycznie zawsze – czy to spędzamy czas wspólnie rozmawiając, grając czy też pracując oddzielnie nad swoimi projektami. Dlatego ważne jest dla nas to, aby móc nią sterować jeszcze wygodniej niż teraz – biorąc telefon do ręki i odrywając się od pracy.

Konfiguracja według strony Spotify sprowadza się do kilku prostych kroków. Wejdź do aplikacji, ustaw Spotify jako domyślny odtwarzacz i słuchaj. Jednak gdyby tak było, nie pisałbym tego artykułu.

U mnie w aplikacji Alexa –  Spotify był zablokowany i mogłem wybrać tylko pomiędzy Amazon Music jak i TuneIn – tak jak na screenie poniżej:

![[PL] Amazon Echo Dot 2 – Spotify](/assets/images/posts/2018/amazon-echo-dot-2-spotify/01.png)

Jak żyć skoro wszystkie instrukcje mówią o tak prostej konfiguracji, której nie można przeprowadzić?

Jeżeli macie taką samą sytuację jak ja – czyli brak możliwości wyboru Spotify na odtwarzacz piosenek – zerknijcie niżej.

Wszystko się opiera na tym, że zamawiając usługi jak i produkty z Amazon zawsze miałem wpisany polski adres. Rozwiązaniem jest ustawienie dowolnego adresu z Stanów Zjednoczonych.

Aby to zrobić, zalogujcie się do serwisu Amazon.com swoim kontem, następnie wejdźcie w Your Content and Devices > Settings > Country/Region Settings i w tym miejscu należy wstawić dowolny adres z USA. Niestety, tak to działa. Potem przy kolejnych zakupach trzeba wybierać ten Polski adres.

Po chwili uruchamiamy aplikację, wchodzimy w Settings > Sekcja Alexa Preferences >  Music & Media > i pojawiają nam się opcje, które potrzebujemy. Wybieramy Spotify i klikamy na „Link account on Spotify.com”

![[PL] Amazon Echo Dot 2 – Spotify](/assets/images/posts/2018/amazon-echo-dot-2-spotify/02.png)

Po poprawnym zalogowaniu się otrzymamy komunikat jak na poniższym screenie:

![[PL] Amazon Echo Dot 2 – Spotify](/assets/images/posts/2018/amazon-echo-dot-2-spotify/03.png)

I już w kolejnej chwili możemy sterować naszym Spotify za pomocą głosu.

Potwierdzone, działa.  Komendy, które możemy użyć.

Play / Resume oraz Stop / Pause do kontrolowania piosenek

Previous / Next do zmiany piosenek

Shuffle / Stop Shuffle do słuchania losowych piosenek

Pozostałą listę komend znajdziecie pod adresem: [tutaj](https://www.amazon.com/gp/help/customer/display.html?nodeId=201601830) i polecam wam się z nią na szybko zapoznać – ułatwi wam to życie.
