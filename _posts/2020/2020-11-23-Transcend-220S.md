---
title: "[PL] Szybka recenzja dysku SSD: Transcend 220S - 256GB"
categories:
    - Recenzja
tags:
    - Recenzja
    - PL Post

header-img: "assets/images/posts/Transcend220S/top.jpg"
subtitle:   "Szybka recenzja: Transcend 220S - 256GB"
---
![Szybka recenzja dysku SSD: Transcend 220S - 256GB](/assets/images/posts/Transcend220S/top.jpg) Transcend 220S - 256GB w mym domowym labie :3

Jakiś czas temu otrzymałem od firmy **Sarota PR** paczkę z nowym dyskiem, który mogłem użyć w moim domowym labie, o którym pisałem [tutaj](https://www.piesik.me/tags/#home-lab). Dysk o którym mowa to *Transcend* **PCIe 220SSD**

Zaraz, zaraz... Ale już gdzieś widziałem ten model, np. [tutaj!](https://www.piesik.me/2018/11/05/recenzja-dysku-transcend-ssd220s/)

Z tą różnicą, że dysk, który dziś opisuję pracuje na złączu *PCIe*, natomiast dysk z tamtego artykułu na złączu SATA. To już będzie całkiem spora różnica.

Poprzednio testowałem dla Was model [110S](https://www.piesik.me/2020/08/11/Transcend110S/), który okazał się wystarczającym partnerem w pracy domowej. Natomiast tutaj chciałem się skupić na wykorzystaniu sprzętu w domowym labie. 

Dysk ten występuje w czterech różnych wersjach:

* 256GB
* 512GB
* 1024GB
* 2048GB

Do mnie natomiast trafiła wersja z najmniejszą pojemnością, czyli 256GB.

Pozwolę sobie na początek wrzucić jeden, ciekawy screen o którym chciałbym wam opowiedzieć:

![Szybka recenzja dysku SSD: Transcend 220S - 256GB](/assets/images/posts/Transcend220S/spec.png)

Jak widzimy, na samym początku jest bardzo spora różnica w prędkościach zapisu pomiędzy dyskiem o najmniejszej oraz największej pojemności. Prawie trzykrotna różnica. 

Druga różnica to IOPSy, czyli operacje wejścia / wyjścia najprościej mówiąc. Po całą definicję zapraszam na [wikipedię](https://pl.wikipedia.org/wiki/Operacja_wej%C5%9Bcia_wyj%C5%9Bcia_na_sekund%C4%99). Zasada jest prosta - im więcej IOPSów tym lepiej. Im mniej, tym gorzej. 

Zobaczcie również na trzecią różnicę - na najmniejszym dysku można zapisać około 550TB danych, natomiast na największym - ponad 4400TB... 

Tak, te liczby mogą wydawać się gigantyczne, ale zależy też kto, jak i w czym będzie używał danego dysku. Dla przykładu, taki dysk, który testowałem mógłby pracować jako cache w NASie, co by powodowało, że obslugiwałbym duże ilości danych.

Odchodząc od suchych faktów, jak się pracowało z tym dyskiem?

Wpierw wkleję kilka screenshotów z programu AS SSD, który służy mi do testów wydajnościowych dysku w zależności od zajętości miejsca.

Pierwszy test przeprowadziłem w momencie, gdy dysk był pusty:

![Szybka recenzja dysku SSD: Transcend 220S - 256GB](/assets/images/posts/Transcend220S/test_01.png)

![Szybka recenzja dysku SSD: Transcend 220S - 256GB](/assets/images/posts/Transcend220S/test_02.png)

Kolejne dwa testy zostały przeprowadzone gdy zajęte było ponad 150GB

![Szybka recenzja dysku SSD: Transcend 220S - 256GB](/assets/images/posts/Transcend220S/test_03.png)

![Szybka recenzja dysku SSD: Transcend 220S - 256GB](/assets/images/posts/Transcend220S/test_04.png)

Ostatnie dwa testy uruchomiłem, gdy wolne już było tylko 22GB

![Szybka recenzja dysku SSD: Transcend 220S - 256GB](/assets/images/posts/Transcend220S/test_05.png)

![Szybka recenzja dysku SSD: Transcend 220S - 256GB](/assets/images/posts/Transcend220S/test_06.png)

Co nam mogą powiedzieć te screeny? Że wyniki obiecane przez producenta niestety są tylko na samym początku i czym dalej w las tym niestety wolniej. 

Ba, mógłbym się nawet pokusić o stwierdzenie, że gorzej niż w przypadku 110S, aczkolwiek tego nie potwierdzę, ponieważ model 110S był używany na zupełnie innej platformie.

Co dziwne, dysk odzyskuje swoje prędkości zapisu w momencie gdy ma zajęte > 90%... 

Troszkę dziwna logika pracy kontrolera.

Dla pewności puściłem jeszcze jedne testy, gdy zajętość dysku wynosiła 142GB i wynik jest zupełnie inny:

![Szybka recenzja dysku SSD: Transcend 220S - 256GB](/assets/images/posts/Transcend220S/test_08.png)

![Szybka recenzja dysku SSD: Transcend 220S - 256GB](/assets/images/posts/Transcend220S/test_07.png)

Nie wiem, nie znam się, nie wypowiadam się o logice elektroniki, więc pozostawię te wyniki do analizy osobom, które znają się dużo lepiej ode mnie na pracy poszczególnych kontrolerach.

Ostatni screen, który chciałbym wam pokazać to kopiowanie 18GB pliku z dysku Samsung EVO 860 na bohatera dzisiejszej recenzji:

![Szybka recenzja dysku SSD: Transcend 220S - 256GB](/assets/images/posts/Transcend220S/test_copy.png)

Jak widzimy, prędkość na początku jest bardzo duża, przy około 70% spada, aby utrzymać się mniej więcej na prędkości około 200MB/s.

Szczęście takie, że podczas codziennej pracy nie zauważyłem takich spadków i dało się całkiem wygodnie pracować.

Postawione kilka maszynek wirtualnych z Windowsem 10, kilka równoczesnych deploymentów zrobiło już różnicę, ale nadal była to duża przewaga nad dyskiem SATA.

Słów kilka o samym urządzeniu. Dostajemy je w małym, plastikowo-papierowym opakowaniu, niestety **znów** bez żadnej śrubki. No seriooooo, mam używać gumek od słuchawek dousznych, aby to montować? Który producent w końcu zacznie dodawać śruby? No który?

Czy byłem zadowolony z użytku dysku? Byłem.

Czy wrzuciłbym go do swojego laba? Wrzuciłbym.

Czy warto go kupić za cenę około 260 zł, która jest średnią ceną na portalu ceneo.pl ? Jest drogo. Niestety, komuś, komu zależy na pieniądzach powiem tylko, że da się kupić taniej dyski o takiej pojemności. 
